## Rozdział A. Przepisy ogólne

### Art. A1. Rozum i Godność Człowieka
1. Rozum i Godność Człowieka to partia polityczna.
2. „RiGCz” to skrót nazwy partii Demokracja Bezpośrednia.
3. Terenem działania RiGCz jest Rzeczypospolita Polska.
4. Siedzibą RiGCz jest miasto stołeczne Warszawa.

### Art. A2. Rejestry
1. Rejestr członków to baza danych członków RiGCz prowadzona w formie elektronicznej.
2. Rejestr uchwał to baza danych uchwał oraz postanowień podjętych przez organy RiGCz prowadzona w formie elektronicznej.
3. Rejestr składek to baza danych zawierająca informację do kiedy każdy członek ma opłacone składki prowadzona w formie elektronicznej.
4. Wyżej wymienione rejestry są jawne, i są częścią Biuletynu Informacji Publicznej RiGCz. Członek nie może powoływać się na nieznajomość rejestrów.

### Art. A3. Sposoby finansowania partii
1. Majątek RiGCz powstaje ze składek członkowskich, darowizn oraz innych źródeł dozwolonych w Rozdziale 4 ustawy z dnia 27 czerwca 1997 r. o partiach politycznych.
2. Wysokość, częstotliwość oraz zasady opłacania składek członkowskich określa [[Regulamin składek i darowizn]].
3. Zasady wpłacania darowizn określa [[Regulamin składek i darowizn]].



## Rozdział B. Cele

### Art. B1. Cele partii
Nadrzędnym celem RiGCz jest wprowadzenie realizowanie polityki Rzeczypospolitej Polskiej respektującej rozum i godność każdego jej obywatela.



## Rozdział C. Członkowie

### Art. C1. Wymagania wobec członków
Członkiem RiGCz może być osoba, która zarazem:  

1. posiada obywatelstwo Rzeczypospolitej Polskiej;
2. ukończyła 18 lat;
3. akceptuje statut i program RiGCz;
4. nie jest częściowo lub całkowicie ubezwłasnowolniona;
5. nie została pozbawiona praw publicznych prawomocnym orzeczeniem sądu;
6. nie została pozbawiona praw wyborczych orzeczeniem Trybunału Stanu;
7. nie została prawomocnie skazana na bezwzględną karę pozbawienia wolności;
8. nie została w okresie ostatniego roku wykluczona z RiGCz.

### Art. C2. Prawa członków
Członek RiGCz ma prawo:  

1. uczestniczenia w podejmowaniu decyzji dotyczących każdego aspektu funkcjonowania RiGCz;
2. uczestniczenia w tworzeniu programu oraz założeń polityki RiGCz;
3. komunikowania oraz rozpowszechniania własnych inicjatyw społecznych i politycznych wśród członków RiGCz;
4. uzyskiwania informacji o działalności partii oraz działalności jej przedstawicieli w organach władzy publicznej;
6. kandydowania na każdą funkcję w RiGCz;
7. korzystania z poparcia RiGCz w czasie działalności, zwłaszcza w okresie kampanii wyborczej;
8. korzystania ze wsparcia RiGCz, w przypadku doznania krzywdy z powodu działalności politycznej;
9. używania oznak organizacyjnych.

### Art. C3. Obowiązki członków
Członek RiGCz ma obowiązek:

1. dbania o dobre imię partii;
2. pozyskiwania sympatyków oraz zwolenników dla idei rozumu i godności człowieka;
3. uczestniczenia w działalności RiGCz;
4. uczestniczenia w działalności organów RiGCz, których jest przedstawicielem;
5. przestrzegania koleżeńskich relacji z pozostałymi członkami RiGCz;
6. opłacania raz w miesiącu składki członkowskiej;
7. wykonywania uchwał Ogółu Członków;
8. przestrzegania postanowień statutu RiGCz.

### Art. C4. Przyjmowanie członków
1. O przyjęciu kandydata do RiGCz decyduje Ogół Członków w drodze uchwały, na podstawie złożonej przez kandydata deklaracji członkowskiej.
2. Sekretarz RiGCz zawiadamia kandydata o przyjęciu go w poczet członków. W ciągu 1 miesiąca od wysłania zawiadomienia członek musi opłacić z góry 3-miesięczną składkę członkowską. W przypadku niewywiązania się z obowiązku jego członkostwo uznaje się za niebyłe.

### Art. C5. Przesłanki wygaśnięcia członkostwa
Członkostwo w RiGCz wygasa na skutek zarówno:

1. stwierdzenia niespełnienia przez członka wymogów, o których mowa w art. C1;
2. złożenia przez członka rezygnacji w drodze deklaracji;
3. nieopłacania składek członkowskich - zgodnie z art. C6;
4. dyscyplinarnego wykluczenia członka - zgodnie z art. C8;
5. śmierci członka.

### Art. C6. Wygaśnięcie członkostwa na skutek nieopłacania składek członkowskich
1. W przypadku nieopłacania składek członkowskich przez okres 3 miesięcy, prawa członka zostają zawieszone do momentu uregulowania zaległości.
2. W przypadku nieopłacania składek członkowskich przez okres 6 miesięcy, członkostwo wygasa.

### Art. C7. Dyscyplinarne zawieszenie w prawach członka
1. Ogół Członków może dyscyplinarnie zawiesić członka RiGCz w prawach członka za uzasadnioną przyczyną w drodze uchwały.
2. Zawieszenie dyscyplinarne powoduje wygaśnięcie pełnionych w RiGCz funkcji oraz utratę biernego i czynnego prawa wyborczego.
3. Ogół Członków może przywrócić prawa osoby zawieszonej w drodze uchwały.
4. Przywrócenie praw nie powoduje przywrócenia funkcji pełnionych w chwili zawieszenia ich.

### Art. C8. Dyscyplinarne wykluczenie członka
Ogół Członków może dyscyplinarnie wykluczyć członka RiGCz za uzasadnioną przyczyną w drodze uchwały.

### Art. C9. Odpowiedzialność polityczna
Członek RiGCz pełniący funkcje we władzach publicznych odpowiada politycznie za swoją działalność przed organami RiGCz.



## Rozdział D. Władze RiGCz

### Art. D1. Władze RiGCz
Władzami RiGCz są:

1. Ogół Członków;
2. Zarząd RiGCz.

### Art. D2. Tryb podejmowania decyzji
1. Kolegialne organy RiGCz wyrażają swoją wolę w formie uchwał. Inne organy RiGCz wyrażają swoją wolę w formie postanowień. Członkowie RiGCz wyrażają swoją wolę w formie deklaracji.
2. Zasady podejmowania uchwał, wydawania postanowień i publikowania deklaracji precyzuje uchwała Ogółu Członków ([[Regulamin oświadczeń]]).
3. Prawo do głosowania mają członkowie, którzy nie zalegają z opłatami składek, z zastrzeżeniem ust. 4.
4. Prawo do głosowania członkowie nabywają po opłaceniu składki, o której mowa w art. C4.



## Rozdział E. Ogół Członków

### Art. E1. Ogół Członków
1. Ogół Członków jest najwyższą władzą RiGCz.
2. Ogół Członków składa się ze wszystkich członków RiGCz.
3. Uchwały Ogółu Członków są nazywane Uchwałami RiGCz.

### Art. E2. Prawa Ogółu Członków
Ogół Członków ma prawo:

1. uchwalania statutu oraz zmian w statucie RiGCz - w drodze uchwały popartej większością 2/3 głosów;
2. określania kierunków strategii politycznej RiGCz;
3. określania programu RiGCz;
4. przyjmowania członków - zgodnie z art. C4;
5. dyscyplinarnego zawieszania oraz odwieszania w prawach członka - zgodnie z art. C7;
7. dyscyplinarnego wykluczania członków - zgodnie z art. C8;
8. powoływania oraz odwoływania członków Zarządu RiGCz - zgodnie z art. F2;
9. ustanawiania oraz rozwiązywania grup zadaniowych, a także powoływania, odwoływania oraz zmieniania ich władz, chyba, że uchwała powołująca stanowi inaczej - zgodnie z art. G2 - G5;
10. zatwierdzania list wyborczych oraz kandydatów w wyborach powszechnych;
11. podejmowania decyzji o rozwiązaniu RiGCz albo o połączeniu RiGCz z inną partią - w drodze uchwały popartej większością 2/3 głosów;
12. podejmowanie decyzji o dołączeniu do organizacji międzynarodowych - w drodze uchwały popartej większością 2/3 głosów;
13. uchwalenie okresowych planów budżetowych dla partii, mających w określonych w nim ramach wiążący charakter dla zarządu;
14. podejmowania decyzji niezastrzeżonych dla innych organów RiGCz w przepisach szczegółowych.



## Rozdział F. Zarząd RiGCz

### Art. F1. Zarząd partii
Zarząd RiGCz to najwyższy organ administracyjny i reprezentacyjny RiGCz.

### Art. F2. Skład zarządu
1. Zarząd RiGCz składa się z od 3 do 9 Przedstawicieli RiGCz, w tym Sekretarza RiGCz i Skarbnika RiGC.
2. Przedstawiciel może łączyć funkcje Skarbnika RiGCz i Sekretarza RiGCz.
3. Ogół Członków powołuje i odwołuje Przedstawicieli RiGCz w drodze uchwały.
4. Przedstawicieli RiGCz powołuje się na 2-letnią kadencję, chyba że uchwała powołująca stanowi inaczej.
5. Rezygnację z funkcji Przedstawiciela RiGCz można złożyć w drodze deklaracji.
6. W przypadku rezygnacji lub odwołania Sekretarza RiGCz lub Skarbnika RiGCz, Zarząd RiGCz w ciągu 7 dni wybiera ze swojego grona Przedstawiciela, i powierza mu pełnienie obowiązków odpowiednio Sekretarza RiGCz lub Skarbnika RiGCz do momentu podjęcia uchwały Ogółu Członków o wyborze nowego odpowiednio Sekretarza RiGCz lub Skarbnika RiGCz.

### Art. F3. Zasady reprezentacji
Do reprezentowania RiGCz na zewnątrz oraz do zaciągania zobowiązań majątkowych upoważnieni są łącznie: 3 Przedstawiciele RiGCz lub Sekretarz z innym Przedstawicielem RiGCz, lub Skarbnik z innym Przedstawicielem RiGCz - chyba że statut lub uchwała Ogółu Członków udziela pełnomocnictwa do reprezentacji w określonym zakresie innemu członkowi RiGCz.

### Art. F4. Kompetencje zarządu
Do kompetencji Zarządu RiGCz należy zarazem:

1. wykonywanie uchwał Ogółu Członków;
4. reprezentowanie RiGCz na zewnątrz - zgodnie z art. F3;
5. zatwierdzanie informacji o działalności finansowej partii;
6. przyjmowanie członków do zespołów powiatowych - zgodnie z art. G4;
7. odpowiadanie na zapytania członków w sprawie działalności RiGCz.

### Art. F5. Kompetencje sekretarza
Do kompetencji Sekretarza RiGCz należy zarazem:  

1. prowadzenie i aktualizowanie rejestru uchwał oraz rejestru członków - najpóźniej w terminie 14 dni od zaistnienia zdarzenia powodującego konieczność aktualizacji;
2. prowadzenie Biuletynu Informacji Publicznej;  
3. zapewnienie technicznych warunków funkcjonowania centralnych organów RiGCz;  
4. zawiadamianie nowych członków o przyjęciu do RiGCz - zgodnie z art. C4;
5. zawiadamianie sądu o zmianie statutu partii, zmianie adresu siedziby partii, a także zmianach w składzie Zarządu RiGCz, zgodnie z art. 19 Ustawy o partiach politycznych.

### Art. F6. Kompetencje skarbnika
Do kompetencji Skarbnika RiGCz należy zarazem:

1. prowadzenie i aktualizowanie rejestru składek - najrzadziej co miesiąc;
2. administrowanie finansami RiGCz;
4. przygotowywanie informacji o działalności finansowej partii;
5. pełnienie funkcji pełnomocnika finansowego Funduszu Wyborczego Demokracja Bezpośrednia;
6. składanie sprawozdania o źródłach pozyskania środków finansowych oraz o wydatkach poniesionych ze środków Funduszu Wyborczego do Państwowej Komisji Wyborczej.



## Rozdział G. Zespoły zadaniowe

### Art. G1. Zespół zadaniowy
Zespół zadaniowy to podstawowa jednostka organizacyjno-wykonawcza RiGCz.

### Art. G2. Tryb ustanawiania zespołu zadaniowego
1. Ogół Członków, Zarząd RiGCz oraz zespoły powiatowe mogą ustanawiać zespoły zadaniowe i przekazywać im część swoich kompetencji lub zadań w drodze uchwały.
2. Uchwała powołująca zespół zadaniowy musi zawierać:  
a) cele powołania zespołu zadaniowego,  
b) kompetencje zespołu zadaniowego,  
c) okres sprawozdawczy zespołu zadaniowego,  
d) warunki rozwiązania zespołu zadaniowego,  
e) sposób przyjmowania i wykluczania członków,  
f) strukturę organizacyjną zespołu zadaniowego,  
g) sposób przydzielania funkcji opisanych przez tę strukturę,  
h) imiennie członków-założycieli zespołu.

### Art. G3. Tryb rozwiązywania zespołu zadaniowego
1. Ogół Członków, Zarząd RiGCz oraz zespoły powiatowe mogą rozwiązać ustanowiony przez siebie zespół zadaniowy w drodze uchwały.
2. Uchwała rozwiązująca zespół zadaniowy musi zawierać uzasadnienie.

### Art. G4. Zespoły powiatowe – lex specialis
1. Zespół powiatowy jest to zespół zadaniowy, podstawowa jednostka organizacyjno-wykonawcza RiGCz na terenie powiatu lub miasta na prawach powiatu.
2. Zespoły powiatowe funkcjonują z mocy statutu we wszystkich powiatach i miastach na prawach powiatu Polski.
3. Zespół powiatowy może zostać rozwiązany w drodze uchwały Ogółu Członków. W tej sytuacji zostaje on automatycznie utworzony ponownie z mocy statutu, nie zawierając jednak żadnych członków ani obowiązujących uchwał.
4. Celem zespołów powiatowych jest przeprowadzanie akcji lokalnych.
5. Zespół powiatowy wybiera spośród siebie koordynatora, którego zadaniem jest koordynowanie działań oraz organizowanie spotkań zespołu.
6. Zespół powiatowy ma prawo ustanawiać inne organy i delegować im część swoich uprawnień w drodze uchwały. Skład osobowy tych organów ustalany jest w drodze demokratycznych wyborów wśród członków zespołu.
7. Zespół powiatowy ma prawo upoważniać wybrane osoby lub organy do reprezentowania zespołu w powiecie w określonym zakresie w drodze uchwały.
8. Zespół powiatowy przyjmuje członków w drodze uchwały. Jeśli zespół powiatowy ma mniej niż 5 członków, przyjmować do niego członków może również Zarząd RiGCz w drodze uchwały.
9. Zespół powiatowy wyklucza członków w drodze uchwały podjętej przez 2/3 głosujących.
10. Członek RiGCz nie może być jednocześnie członkiem więcej niż jednego zespołu powiatowego.
11. Niedozwolone jest powoływanie zespołów zadaniowych o charakterze zespołów powiatowych.
12. Zespoły powiatowe funkcjonują bezterminowo. Przepisów art. G3. nie stosuje się w stosunku do zespołów powiatowych.

### Art. G5. Zespoły okręgowe - lex specialis
1. Zespół okręgowy to tymczasowy zespół zadaniowy, powoływany przez zrzeszenie lub podział zespołów powiatowych zgodnie z układem okręgów wyborczych w Polsce w drodze uchwały Ogółu Członków.
2. Celem zespołu okręgowego jest prowadzenie działań związanych z wyborami i kampanią wyborczą na terenie okręgu.
3. W przypadku zespołu okręgowego powstałego w wyniku połączenia zespołów powiatowych, członkami zespołu są wszyscy członkowie połączonych zespołów powiatowych.
4. W przypadku zespołów okręgowych powstałych w wyniku podzielenia zespołu powiatowego, członek zespołu powiatowego wybiera, do którego okręgu należy.
5. Nie istnieją inne możliwości przyjmowania lub wykluczania członków zespołu okręgowego niż opisane w ust. 3 i 4.
6. Zespół okręgowy wybiera spośród siebie koordynatora, którego zadaniem jest koordynowanie działań oraz organizowanie spotkań zespołu.
7. Zespół okręgowy zostaje rozwiązany w momencie zakończenia wyborów w związku z którymi powstał.
